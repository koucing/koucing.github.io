# Smlouva o poskytnutí koučovacích služeb
## Smluvní strany
### Průvodce
Jaroslav Henner, Bezručova 688, 789 83 Loštice, IČO 19458568 <br />
Tel.: +725 580 001, email: jaroslav.henner@gmail.com<br />
(dále jen „průvodce“)<br />
a
..............................................<br />
(dále jen „klient“)<br />
(dále také společně „strany“ či jednotlivě „strana“)<br />
spolu uzavírají níže uvedeného dne tuto smlouvu o poskytnutí koučovacích služeb.

## Čl. 1 – Předmět smlouvy
1. Průvodce se zavazuje jasně komunikovat s klientem, jakou formu podpory v rámci daného setkání poskytuje koučování.
Při koučování:
2. Průvodce zavazuje poskytnout Klientovi koučovací služby v souladu s
[etickým kodexem a standardy ICF (International Coach Federation, dále jen „ICF“)]](#odkazy).
3. Koučování vychází z toho, že každý je jedinečný a každý má v sobě potenciál. Průvodce při koučování
pomáhá Klientovi objevit v něm to nejlepší a najít cestu na míru osobnosti a situaci Klienta.
4. Průvodce využívá maximálně svých koučovacích dovedností k posunu Klienta směrem, který pojmenovává
Klient. Průvodce se zavazuje dále se vzdělávat v koučovacích dovednostech pro zajištění kvality služeb.

## Čl. 2 – Termíny
1. Setkání se uskuteční v předem dohodnutých termínech formou osobního setkání, telefonního hovoru nebo
video hovoru.
2. Průvodce i Klient mohou v případě potřeby požádat o přesunutí termínu. Druhé straně však dají vědět
(telefonicky či smskou) minimálně 24 hodin předem.
3. Pokud se bez včasné omluvy (Čl. 2 (2)) Průvodce nebo Klient na schůzku nedostaví, může:
   1. Klient požadovat od Průvodce náhradu nejen v podobě náhradního termínu neuskutečněného setkání,
ale i jednoho setkání navíc.
   2. Průvodce považovat setkání za uskutečněné a může za něj účtovat plnou cenu jako za uskutečněné
setkání.
   3. Průvodce a Klient se mohou domluvit, že sankce dle Čl. 2 bodu (3.1.) a (3.2) po druhé straně požadovat
nebudou.
4. Dohoda o ukončení spolupráce v návaznost na Čl. 1 bodu (9.3) může proběhnout ústně, emailem či písemně.

## Čl. 3 – Cena
1. Klient se zavazuje uhradit cenu uvedené služby dle dohody na základě vystavené faktury.
2. V případě ukončení spolupráce dle Čl. 1 (9.3) se Klient zavazuje zaplatit již uskutečněná setkání. Průvodce se
zavazuje vrátit cenu za neuskutečněná, ale již zaplacená setkání, a to nejpozději do 30 dnů od dohody
o ukončení spolupráce. Pokud se strany nedohodnou jinak.

## Čl. 4 – Povinnosti Průvodce a práva Klienta dle [etického kodexu ICF](#odkazy)
1. Průvodce je vázán mlčenlivostí dle [Etického kodexu ICF](#odkazy)
   1. Průvodce se zavazuje zachovávat mlčenlivost o skutečnostech, které se dozví od Klienta během setkání,
pokud se Průvodce s Klientem nedohodnou jinak.
   2. Průvodce se zavazuje zachovávat mlčenlivost i vůči Sponzorovi (Sponzorem je ten, kdo služby platí,
v případě, že to není sám Klient) a informuje ho pouze o tom, na čem se s Klientem přímo domluví.
   3. Průvodce může sdílet zkušenost z koučování a terapií (např. formou videí či článků), ale jen tak, aby
nebylo zřejmé, koho se situace týká.
2. Pokud Průvodce zjistí, že by poskytování služeb mohlo být ve střetu zájmu, je povinen spolupráci odmítnout
či ukončit.
3. Další povinnosti Průvodce jsou uvedeny v [Etickém kodexu ICF](#odkazy)

## Čl. 5 – Ostatní ujednání
1. Kouč dbá na ochranu osobních údajů Klienta dle platné legislativy.
2. Součástí této smlouvy je příloha č. 1: Tipy, jak ze spolupráce vytěžit maximum.
3. Tato smlouva se vyhotovuje ve dvou stejnopisech, kde každá ze stran obdrží jedno.
Kouč: V Lošticích dne ..................... 
Klient: V .................. dne .....................

## Kouč Klient
### Příloha č. 1: Tipy, jak ze spolupráce vytěžit maximum
1. Klient si ještě před setkáním ujasní alespoň rámcově záměr daného setkání, čímž šetří čas na začátku setkání.
Záměr setkání je v souladu s dlouhodobým záměrem a současně je aktuálně nejdůležitější. Předem
promyšlený záměr však není nutná podmínka pro setkání. Může to být tématem setkání – objevit záměr.
2. Klient nefiltruje a nehodnotí, co „je na spolupráci“ nebo „co lze/ nelze změnit“, ale prozkoumává to
nejdůležitější společně s Průvodcem. Pokud Klientovo očekávání je mimo vliv Průvodce, řekne mu to.
3. Klient je upřímný sám k sobě i k Průvodci. Cílem není, aby Klient působil vůči Průvodci v pozitivním světle.
Pojmenování reality je ten první nejdůležitější krok k tomu, aby mohla nastat změna.
4. Průvodce nehodnotí Klienta, ani pozitivně, ani negativně. Klient nedělá ani neříká nic jen, aby se zavděčil
Průvodci. Klient hledá cestu posunu sám pro sebe (ne pro očekávání druhých).
5. Klient neočekává od Průvodce v roli kouče rady. Odpovědi hledá v sobě. Průvodce v roli terapeuta oproti roli
kouče sdílí své postřehy, zkušenosti a tipy.
6. Průvodce nepotřebuje znát a rozumět detailům ze života Klienta. Při sdílení příběhů se Klient zaměřuje na
popsání podstaty – pointy. Pokud by byly detaily důležité, Průvodce se na ně zeptá. Čas je pak využit
efektivněji.
7. Pokud se Průvodce ptá na něco, nad čím se Klient ještě nezamýšlel a odpověď nezná, je to příležitost objevit
něco nového. Místo odpovědi „nevím“ se Klient zamýšlí a sdílí nahlas i neurčité myšlenky. Průvodce pomáhá
toto „nevím“ rozkrýt.

## Odkazy
[Etický kodex ICF](https://www.coachfederation.cz/eticky-kodex-icf)